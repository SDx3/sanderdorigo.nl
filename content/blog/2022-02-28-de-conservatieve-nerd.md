---
draft: true
title: De conservatieve nerd
date: 2022-02-28
author: Sander Dorigo
source: Blog
2022: "02"
categories:
- "self"
- Klaagzang
postImage: images/blog/stormtrooper.jpg
credit: https://unsplash.com/photos/LObpG0ku8VM
---
De witte, heteroseksuele man is de standaard. In de zorg. Op internet. In de maatvoering van onze maatschappij. In diagnoses, op televisie, op je werk. Overal zie je hem terug. Ik ben er ook zo eentje. Alles is voor mij gemaakt en voor mij ingericht. Gelukkig is dat aan het veranderen. Met kleine stapjes wordt onze maatschappij inclusiever. Het kan sneller en beter. Maar het gebeurt.

<!--more-->

Nu de maatschappij verandert staat er een groep op die ageert tegen deze "*cancel culture*". Een groep die de "wokeness" van inclusief zijn en zorgen voor elkaar bestrijdt met slechte argumenten en veel geruzie. Wie is deze groep? Wie zou hier nou tegen kunnen zijn? Ik verklap het vast: het is niet domrechts.

## De nerds

Het zijn de tech-nerds. Jawel. Mijn eigen soortgenoten! IT'ers, programmeurs, InfoSec'ers, techliefhebbers, radiofrutselaars, hardware-knutselaars en andere (ex) HCC-leden. Ze stampen om het hardst. Het zal je niets verbazen dat dit voornamelijk witte heteroseksuele mannen zijn.

Het doet mij pijn. De nerds, die elkaar bellen om te praten over telefoons, dat die zo conservatief zijn. We stonden te juichen bij de lancering van de James Webb-telescoop, maar zijn boos over computerspelletjes als daar een gekleurd karakter of (ðŸ˜¡) een meisje in zit. De technologie kan ons niet snel genoeg gaan, maar je moet ons eens horen over die IndiÃ«rs op de werkvloer.

Het is niet alleen The Voice waar meisjes tegen hun wil worden bepoteld. Recent nog werd een prominente spreker verbannen van [een grote Amerikaanse IT security beurs](https://www.techtarget.com/searchsecurity/news/252513274/DEF-CON-bans-social-engineering-expert-Chris-Hadnagy). Van software guru en oer-nerd Richard Stallman weet iedereen dat het een viespeuk is. [Neckbeards](https://old.reddit.com/r/justneckbeardthings/) zijn altijd nerds. Elke beurs zijn er wel weer "incidenten".

## Hip

Hippe moderne heteroseksuele witte nerds, met coole gadgets en smart homes en een Raspberry Pi in de meterkast zijn oerconservatief, seksistisch en achterhaald. Ze zijn de enige die ik ken die serieus hun Windows updaten, maar hun opvattingen downloaden uit de vijftiger jaren. Ze draaien de laatste versie van Ubuntu maar als je zegt dat ruimteschepen "bemenst" worden in plaats van "bemand" dan is de website te klein. Mooie vrouwen kunnen niet slim zijn. Een vrouw op een toppositie heeft zich omhooggewipt of is een *diversity hire*. Kan niet anders natuurlijk.

Dat terwijl wij nerds zo cool zijn. Wij trappen niet in phishing. Wij kopen dure Androids en hacken de rookmelder. Wij maken tech toegankelijk, we scannen het web op bugs en melden dat braaf bij de fabrikant. We richten coole computerclubjes op en hacken voor het goede doel. Maar oh wee als je graag een kort rokje draagt. Als vrouw ben je een slet, als man een nicht. Voel je je geen van beiden? Dan sta je sowieso op de `/ignore`-lijst natuurlijk, met je gekke fratsen.

## Et tu?

Ik weet nog goed dat ik vroeger niet zo goed durfde te zeggen dat ik een nerd was. Ze zagen me aankomen met mijn nerdy ðŸ¤“ computerbril, "je zit zeker de hele dag op zolder programmeren?" "Met je soldeerbout spelen haha"

Later was ik er trots op. Wij nerds (m/v/\*) brachten ons naar de maan. Bouwden het internet. Rijden elektrisch.

Tegenwoordig pas ik ervoor om te koop te lopen met mijn tech-nerdachtergrond. Want wat de tech-nerds van tegenwoordig uitkramen, daar wil liever niet mee geassociÃ«erd worden. Dan ben ik liever een woke SJW, een geitenwollensok, een bomenknuffelaar, een antifa. Maar in ieder geval geen nerd.

<small>En voor dat je iets roept: nee, niet alle nerds zijn zo. Maar het zijn wel altijd nerds die zo zijn.</b>
