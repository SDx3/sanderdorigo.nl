---
title: "De teloorgang van tech"
author: Sander Dorigo
date: 2024-01-21
draft: true
categories:
- "self"
- Internet
- Technology
credit: https://twitter.com/xwolf/status/1193799290646409217?lang=de
featureImage: images/blog/coffee-feature.jpg
postImage: images/blog/coffee.jpg
---

Tijdens mijn studie hoorde ik een keer het volgende adagium(?)

> "Alles dat voor je 15e is uitgevonden is natuurlijk en normaal. Alles dat tussen je 15e en 35e wordt uitgevonden is coole hippe tech! En alles dat na je 35e wordt uitgevonden is eng en stom"

"Onzin", dacht ik. Alle nieuwe techniek is heel mijn leven coole tech! Maar nu ben ik ouder dan 35, en het is gewoon waar. "Eng en stom" is misschien niet de juiste woordkeuze, maar tot nu toe is er niets meer uitgevonden dat de moeite waard is. Of de moeite waard gaat zijn.??

**Blockchain**

Daar begon het *hypefest* mee, jaren geleden alweer. Bitcoins gingen de wereld veroveren als digitale munt, die anoniem en onhackbaar zou zijn. Beide eigenschappen bleken onwaar, de Bitcoin vreet inmiddels meer energie dan Noorwegen, en van de blockchain is niets terecht gekomen. Enthousiaste maar hardnekkige nerds blijven beweren dat dit jaar het jaar van de blockchain is maar net als Linux op de desktop, altijd in de verre toekomst. De beste use case tot nu voor de blockchain is nog steeds de Bitcoin en de ransomware-industrie vaart er wel bij.

Denk vooral niet dat de blockchain wat kan worden: het probleem van onderlinge untrusted nodes die een gezamenlijke database moeten bijhouden was al opgelost. Beter, sneller en handiger dan blockchain. De meeste oplossingen met een blockchain er in hebben geen eens?? een blockchain nodig. Kortom: dit is nieuwe tech die linea recta de prullenbak in kan.

**Quantum computing**

Jawel hoor, daar is-ie. Een onderwerp waar ik zelf veel mee bezig ben. Want de quantumcomputer gaat ons allemaal de moeder hacken. Geluk. Quantumcomputer komt niet van de grond en gaat ook niet van de grond komen. Met veel pijn en moeite persen bedrijven als IBM en Google er een paar qubitjes uit, maar je kan je kont niet keren of ze vallen alweer om. Om over de technologisch stappen die je moet zetten om daadwerkelijk een quantumcomputer te bouwen, nog maar te zwijgen.

Ondertussen timmeren we hard aan de weg om het quantum-proof te maken. Is ook wel nodig want de huidige crypto is wel heel erg bejaard. 

**Zelfrijdende auto's**

Hah. Gaat niet gebeuren. 

**AI**

Verkeerde richting op. LLM. Lijkt slim te zijn hoe dommer je zelf bent. 

**Conclusie**

Ik ben nu 35+ en zoals mijn leeftijd betaamd, vind ik alle nieuwe technologie eng en stom. En dat is niet eerlijk. De "nieuwe" technologie die onze industrie er uit perst is niet alleen eng en stom, ze is ook maatschappijontwrichtend, kansenongelijkheidvergrotend en nog slecht, doodlopend en maatschappij-ontwrichtend.

Graag ben ik een ouwe chagrijnige lul die medio 2040 helemaal ongelijk blijkt te hebben. Terwijl mijn quantum-resistant zelfrijdende auto boodschappen doet en ik een praatje maak met mijn AI-therapeut, lees ik deze blog nog eens terug met het schaamrood op mijn kaken. Dat zou fijn zijn. Maar de kans is groter dat ik ergens in een loopgraaf Russische soldaten probeer dood te schieten terwijl Jef Bezos zich nog eens een wijntje inschenkt, ergens in een ondergrondse bunker.
