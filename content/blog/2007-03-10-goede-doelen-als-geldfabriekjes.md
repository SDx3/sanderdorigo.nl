---
layout: post
status: publish
draft: false
title: "Goede doelen als geldfabriekjes"
author:
  display_name: Sander Dorigo
date: 2007-03-10
categories:
- "Klaagzang"

---

Al een tijdje verbaas ik me over het volgende verschijnsel. Wat nu in de mode is is namelijk "hippe spullen kopen voor het goede doel". Je koopt iets hips, dat heel duur is, en daarmee help je Afrika, of de strijd tegen aids, of iets anders. Wat er dan ook in is zeg maar.

Wat ik nou zo raar vind, is dat dit zo ontzettend krom is, maar dat mensen het toch doen. Neem bijvoorbeeld die rode iPod's. Dat werkt zo. Je koopt een iPod, en 10 dollar gaat naar Afrika ofzo. Dat hele rode gedoe is een onderdeel van [(RED)](http://www.joinred.com/), een organisatie die producten rood kleurt om daarmee AIDS te bestrijden.

Maar ik vroeg me wat af. Een dergelijk bedrijf opzetten, met een hele marketingmachine erachter, met contacten met die fabrikanten én contacten in Afrika, moet klauwen met geld kosten. Sterker nog, heel veel klauwen met geld. Zo'n CC betaalsysteem op de website, de modellen die in de rode kleren rondlopen, de advertentiecampagne. Ik heb me laten vertellen (ik ben de bron kwijt) dat het hele geintje 100 miljoen dollar (!) heeft gekost. Een 1 met acht nullen! En tot nu toe is er 25 miljoen binnengekomen, voornamelijk uit donaties. Dat betekent dat er dus nog een gat van 75 miljoen dollar is voordat er ook maar een cent naar de AIDS-bestrijding gaat. Nou, is dat krom of is dat krom?

En (RED) is niet de enige die het zo aanpakt. Elk zichzelf respecterende organisatie heeft een t-shirt lijn, en er zijn een heleboel organisaties die puur op deze manier geld verdienen. Zet een productlijn op, hang er een goed doel aan, en cashen maar. En wat helpt het? Geen reet. Echt helemaal niks. Behalve dan dat er bepaalde mensen rijk van worden. Het is gewoon business.

Het beste argument tegen mijn verhaal is natuurlijk dat je nog meer doet dan alleen geld verdienen. Mensen worden zich bewuster van de problemen, en uiteindelijk is het gewoon goed dat er tijd en geld in een dergelijk probleem als AIDS wordt gestoken. Alle beetjes helpen.

Maar hoe bewust kan je mensen maken? Iedereen weet al van de AIDS-problematiek. Iedereen kent de hongersnoden en de burgeroorlogen en de massaslachtingen al. Het extra "bewust zijn van" dat je met deze actie creëert is op het verkeerde onderwerp gericht; iedereen is zich bewust van (bijvoorbeeld) (RED), en niet van de problematiek waar ze voor zeggen te strijden.

Mijn advies is dan ook, stap vandaag of morgen eens de Zeeman in. Of de Wibra. Koop een mooi rood shirt. De spullen die ze hebben zijn best goed, en vaak niet eens door kinderhandjes gemaakt.

En de winst maak je over naar een goed doel naar keuze.
