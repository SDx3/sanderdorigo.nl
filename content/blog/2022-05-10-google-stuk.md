---
draft: false
title: "Google is stuk"
author: Sander Dorigo
date: 2023-01-01
2023: "01"
source: Blog
categories:
- "self"
- Social media
- Nieuws
- internet
---

Het is officieel. Google is stuk. De zoekmachine van weleer, die de mooiste pareltjes van het internet wist te vinden, is niet meer. 

<!--more-->

Het werd al jaren minder. Het stikt van de rommel. Een oude bekende voor sommige is misschien wel "Experts Exchange", de website die altijd bovenaan kwam als je een tech-vraag had maar het antwoord verstopte onder een abonnement. Inmiddels heeft StackOverflow die plek overgenomen, al mag je daar wel gratis meelezen. 

Vandaag de dag is specialistische kennis over bijvoorbeeld planten, computers of muziek niet meer te vinden via Google. Gewoon niet. Er zijn miljoenen websites die nuttige kennis lijken te hebben, maar slechts een herschreven kopie zijn van Wikipedia. Veel websites doen alsof ze informatie delen, maar zijn onderdeel van een webshop. Er is geen diepgang. Verder dan pagina 2 hoef je al helemaal niet te klikken.

Zoeken op Google is bovendien een staande uitnodiging om geprofileerd te worden op je zoektermen, of je nou wel of niet incognito surft.

![Callcenter](/images/blog/arm.jpg)

<small style="color:#999">Photo by <a href="https://unsplash.com/es/@frdx?utm_source=unsplash&utm_medium=referral&utm_content=creditCopyText">Fredrick Tendong</a> on <a href="https://unsplash.com/photos/HVYepJYeHdQ?utm_source=unsplash&utm_medium=referral&utm_content=creditCopyText">Unsplash</a></small>


Ze lijken bij Google Search te onderschatten hoeveel mensen zich dagelijks bezig houden met het foppen van Google. Als je een redelijk populaire post schrijft op Medium, wordt deze binnen de kortste keren honderden keren gekopieerd. Fanatieke "programmeurs" schrijven duizenden blogposts die een regelrechte kopie zijn van de handleiding.

Dit geldt ook voor specialistische kennis. Het was ooit één webwinkel die informatieve blogjes schreef over hoe je een fiets moet schoonmaken of wat een goede wasmachine is. Maar nu doen ze het allemaal. Wat kan je met die informatie?

Zoek je informatie over planten? Je huishouden? "Wij van WC-eend" is er niets bij; wat moet je met schoonmaakadvies van de website van HG? Waarom moet een beddenfabrikant uitleggen wat een lekker matras is?

(plaatje)

Uiteraard is hier nog niets gezegd over alle twijfelachtige reclames die ze toch al hadden. BN'ers en Bitcoins, het geheim dat banken niet willen dat je weet, en zo val je 40 kilo af in een week. Gaap. 

Je kan je natuurlijk afvragen of de natuur van het internet aan het veranderen is. Er zijn meer mensen online, meer reclame meer geld.. En al die kleine blogjes en websites zijn inmiddels allemaal Facebookpagina's en Twitteraccounts. Misschien verlang ik wel naar een internet dat allang niet meer bestaat. Die jongens van Alphabet willen ook gewoon geld verdienen natuurlijk.

Toch verlang ik wel een beetje naar de dag dat een zoekmachine daar dwars doorheen leert prikken en mij gewoon weer het kleine internet van vroeger teruggeeft.  


<!-- 
Die combinatie betekent helaas dat Google niet meer leuk is om het internet mee te grasduinen. Social media vullen dit gat ook niet, want ook daar vind je geen posts zonder "agenda". 







Als een echte koning Midas lijkt Alphabet, het moederbedrijf van Google, alles in goud te kunnen veranderen. Dat is lullig als jouw product ook door Alphabet gemaakt wordt. Heb je net zo'n mooie smartwatch, nemen ze Fitbit over. Maak je zulke mooie navigatie-apparatuur, is daar ineens Google Maps. Niet echt tof en het kan je veel geld kosten.

Gelukkig is Alphabet, als een echt Amerikaans bedrijf, alleen geïnteresseerd in geld. De kwaliteit van hun product is daar ondergeschikt aan. Zie ook de afnemende kwaliteit van Google Search, de dramatische telefoons die ze maken, en al die honderden producten die ze vakkundig [de nek om hebben gedraaid](https://killedbygoogle.com/).

(plaatje)

De bedrijven van weleer, die zich door Alphabet in een hoekje geduwd zagen worden, hebben dit inmiddels ook door. Ze gaan stug door, wetende dat Google rap zijn aandacht verliest. TomTom bijvoorbeeld laat zich niet kennen en begint een [automotive-platform](https://www.tomtom.com/products/tomtom-digital-cockpit/) met nadruk op privacy en security.

Want zonder *core business* rent Alphabet vooral achter mogelijke *money makers* aan. Innovatie komt allang niet meer van binnen, die wordt ingekocht middels overnames. Kijk naar Google Maps. Ooit het paradepaardje van Google als het gaat om innovatie door de werkvloer. Waze haalde ze links in, werd prompt overgenomen, en nu komt innovatie op Google Maps bij Waze vandaan.

(plaatje)

Ondanks het feit dat Alphabet de markt overheerst, is het tegenwoordig meer een gemeengoed dan een merk. Een soort netbeheerder. Iedereen kent Essent, maar wie heeft ooit van Liander gehoord? 

Het internet dat we kennen van vroeger bestaat niet meer. Als je het internet van vroeger nooit gekend hebt: zoals het nu is, was het nooit. Advertenties kan ik mee leven. Maar de search-kwaliteit van "vroegah" is verdwijnselt.  



Dankzij de advertentiemarkt is Google Search veranderd in een soort van advertentieplatform. De zoekresultaten zijn niet meer relevant, maar worden bepaald door de hoogste bieder. De advertenties zijn niet meer relevant, maar worden bepaald door de hoogste bieder. De gebruikerservaring is niet meer relevant, maar wordt bepaald door de hoogste bieder.  

Bovendien heeft alphabet geen core business 

Gelukkig maar dat Google alleen geinteresseerd is in geld, en niet in  

Fitbit? Apigee Maar dan?  Maar dat is niet het enige 


Ondanks alle filters

Meer nieuws. Meer artikelen. Meer blogspam. 

Ik hoorde bij een oude klant: we zijn niet bang voor Google, want (hun vakgebied) is niet de core business van Google. Dus ze zijn er over twee jaar op uitgekeken. De vraag is wat gaan ze wel doen?

De vraag is. Wat is hun core business? Wat doet alphabet nou eigenlijk?

Onderzoek doen. Op de kosten van wel idee dat wel werkt, dan? 

Geld verdienen. Met welk idee dat geld oplevert dan?

Kortom: wat is er dat geld oplevert behalve groei. En waarom is die groei niet houdbaar?

Er zijn een paar markten waar ze goed in zijn. Advertenties.

Search? Laat me niet lachen. Google search is super slecht.

Google heeft onderschat hoeveel menskracht zich bezig houdt met Google search voor de gek houden

-->
