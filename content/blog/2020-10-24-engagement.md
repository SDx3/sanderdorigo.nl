---
draft: false
author: Sander Dorigo
title: "Engagement"
date: 2020-10-24
source: Blog
2020: "10"
categories:
- "self"
- "Internet"
- "Klaagzang"
postImage: images/blog/engagement.jpg
---

Social media is toxic. Dat hoef ik niemand uit te leggen. Films zoals "[The Social Dilemma](https://www.netflix.com/nl/title/81254224)" en organisaties zoals het [Center for Humane Technology](https://www.humanetech.com/) laten feilloos zien wat er mis is met social media.

<!--more-->

Mijn Facebook-account doet al een paar jaar niet meer mee. Je mist een hoop, maar het scheelt ook een hoop. Stiekem heb ik wel een Instagram-account. Want [Flickr](https://gizmodo.com/how-yahoo-killed-flickr-and-lost-the-internet-5910223) is dood, en zelfs in 500x500 pixels kan je jezelf een beetje promoten. Leuk natuurlijk als je het niet al te serieus neemt. Want dan eindig je in de [r/instagramreality](https://old.reddit.com/r/Instagramreality/) hel.

Aandacht is natuurlijk altijd een drama. Ik probeer leuke posts te schrijven, en hippe foto's maar met mijn magere 100 followers wordt dat nooit wat natuurlijk. Maar inmiddels heb ik het geheim wel ontdekt om meer volgers te krijgen. Nee, ik ga geen volgers kopen.

Het geheim is: *engagement*! Jazeker! Elke marketing-expert kan je dit vertellen en als je marketing doet en je leest dit: Ja. Duh. Het geheim is best voor de hand liggend. 

Engagement betekent dat je interactie zoekt met je followers. Dus je stelt vragen, je post puike stellingen of je post je mening net niet subtiel genoeg. Dat is best wel een vervelende trend. Dus daar doe ik niet aan mee! *Zo!*

Ik volg aardig wat experts op Twitter. Mensen met verstand van informatiebeveiliging, mensen met verstand van het vinden van fossielen op het strand, en meer van die experts. Dan is het wel verdraaid jammer als die experts ineens gaan tweeten van:

> Wat is de beste manier om een laptop veilig te krijgen?

Ik bedoel: volg ik jullie niet om dat te leren? Je hebt een eigen bedrijf, je werkt in een prachtige niche en dan ga je je volgers vragen hoe je je eigen werk moet doen? 

Of je ziet ineens van een bekende natuur-expert:

> Waar loopt de grutto nou het meest?

Hallo, vogelaar. Jouw baan, niet de mijne. Ik volg je niet omdat *ik* weet waarom de paarsgestippelde kuifmus dit jaar zoveel in mijn tuin zit, ik volg je omdat *jij* dat zou moeten weten.

Ik volg tientallen mensen die top of the bill zijn op hun vakgebied en slechts een handjevol presteert het om daadwerkelijk interessante kennis en informatie te delen. Dat is toch super zonde?

In plaats daarvan krijg ik vrij zinloze discussies mee over of Adobe Flash van alle computers af moet. Gevraagd nota bene door de man die het eerste voorstelde om Flash af te schieten. Ineens ruzie onder de volgers van een politiek commentator. Op zich geen verrassing, maar hij gooit expres ff de knuppel in het hoenderhok.

Want tja, dat is *engagement*. Een beetje roeptoeteren om interactie te cree√´ren. Superzonde. Over filterbubbels gesproken, dit is er wel eentje die ik graag wegfilter. Er is nog geen knop voor op Twitter ben ik bang.

<!--
(meer tekst hier iets over bots)

LinkedIn heeft daar ook een handje van. LinkedIn influencers noemen ze zichzelf. 

> "Ik was te laat voor een sollicitatie want ik liet iemand voorgaan. Toen ik binnenkwam, zat die persoon daar! Ik zei sorry maar ik kreeg de baan meteen. Moraal van het verhaal: wees altijd beleefd!"

Dat soort kletskoek. Los nog van de belegen memes die mensen delen natuurlijk.

-->


Ja, social media is toxic. Verslavingsgevoelig, likes scoren, volgers kopen. Absoluut. Maar dat is niet de *toxic* waar ik me vandaag de dag aan erger. Gelukkig zijn er genoeg leuke mensen op Twitter anders was het snel afgelopen.

Liefst ga ik terug naar de goede oude tijd. Toen facebook gewoon facebook was. Zeiken met vrienden over je leven. Foto's posten waar je later spijt van krijgt. Like! üëç

*Oh en like en deel deze post vooral!* üòÖ