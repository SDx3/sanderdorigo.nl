---
draft: true
title: "Niet iedereen is blij met aandacht voor cybersecurity"
author: Sander Dorigo
date: 2023-02-25
2023: "02"
source: Blog
categories:
- "self"
- work
credit: https://unsplash.com/photos/HVYepJYeHdQ
bannerImage: images/blog/arm-banner.jpg
---

Niemand is blij met ransomware. Niemand zit te wachten op datadiefstal. Dat betekent dat *iedereen* blij is als je je daar tegen wapent. Toch? Helaas. De praktijk laat zien dat niet iedereen gelukkig wordt van de veranderingen die nodig zijn om cyber-zekerder te zijn. In deze blog neem ik je graag mee waar ik in organisaties vaak tegenaan gelopen ben. Dit is deel 1 in een reeks van 3.

<!--more-->

Cybersecurity is in de basis een stuk (operationele) zekerheid en kwaliteit inbouwen. De regie pakken over je organisatie, rapportagelijnen en inventaris. Weerbaar worden tegen ransomware betekent dat je je organisatie op de proef moet stellen. Niet iedereen kan of wil meegroeien met de verandering die dat met zich mee brengt.

**De vrijwillige brandweer**

Veel organisaties zijn een deel van hun capaciteit kwijt aan "de vrijwillige brandweer". Het zijn de oudgedienden, de senior functioneel beheerders, de collega's die alle knoppen kennen en alle telefoonnummers weten. Zij worden als eerste gebeld als er rechten uitgedeeld moeten worden, als er een rapport niet meewerkt of als je weer een gekke foutmelding krijgt.

Als je met cybersecurity aan de slag gaat zul je deze collega's een deel van hun slagkracht moeten afpakken. Ze moeten werken met tickets; ze moeten veranderingen centraal documenteren en kennis overdragen aan collega's. Dat betekent dat ze een belangrijk deel van hun motivatie verliezen: zij zijn de helden als er iets in brand staat. Zij komen blussen en worden door hun collega's verwend met complimentjes en snoep.

Op het moment dat cybersecurity-experts mee gaan lopen in de organisatie betekent dat er ineens moeilijke vragen gesteld gaan worden. Na het bedankje komt-ie: "waarom stond de hut eigenlijk in brand?" Gevolg door: "Dat is al de tweede keer, of niet?" Niet alle brandweerlieden accepteren dergelijke schendingen van hun "autoriteit" niet en pakken hun biezen. Ze laten een groot gat aan kennis en kunde achter.

(hier wat voorbeelden)

Deze collega's kan je bij je houden. Geef ze een stem! Zij weten als geen ander waar de pijnpunten zitten. Die kennis kunnen onze experts goed gebruiken om de organisatie naar een hoger niveau te tillen. De waardering daarvoor is voldoende om ze zover te krijgen nou toch eens vast te leggen hoe ze dat nou doen: de rapportage redden elke week.

